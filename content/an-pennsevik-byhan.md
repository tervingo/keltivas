+++
title = 'An Pennsevik Byhan (c√≥rnico)'
date = 2024-09-08T11:04:30+02:00
draft = false
+++

<br/>
{{< img src="images/kernewek.jpg" alt="kernewek" >}}

--------------------------------------

<div style="display: flex; align-items: flex-start;">
  <div style="flex: 1; margin-right: 20px;">
    {{< img src="images/paisaje.jpg" width="500px" height="500px" >}}
  </div>
  <div style="flex: 1;">
<br/>
AN TEKKA HAN TRISTA tirwel y n bys yw hemma dhymmo. An keth tirwel yw han onan war an folen kyns, mes my re'n delinyas unnweyth arta rag y dhiskwedhes dhis yn ta. Ottomma an le mayth omdhiskwedhas an pennsevik byhan war an norvys hag ena mos mes a wel.
Mirewgh gans rach orth an tirwel ma may hwodhvowgh y aswon yn sur mar viachyowgh neb dydh yn Afrika, yn difeythtir. Ha mar tewgh ha tremena an le na, my agas pys, na fistenewgh yn-rag mes gortewgh pols poran yn-dann an steren. Mar teu ena flogh dhywgh, mar hwerth ev, mars eus gols owrek dhodho, mar ny worthyp ev pan wovynnowgh orto, hwi a wodhvydh yn ta piw yw ev. Ytho, bedhewgh kuv! Na esewgh vy mar drist: skrifewgh dhymm yn uskis ow leverel y vos dehwelys.
  </div>
</div>